Ajron mejden (engl. Iron Maiden, prevod: Železna devica) je engleski hevi metal bend 
iz Lejtona (Istočni London). Bend je osnovao 1975. godine njegov basista i glavni 
tekstopisac Stiv Haris. Od njegovog osnivanja, bend je izdao trideset četiri albuma: 
petnaest studijskih albuma; jedanaest živih albuma; četiri EP-a i šest kompilacija.

Kao pioniri Novog talasa britanskog hevi metala, Ajron mejden je postigao svetski 
uspeh tokom osamdesetih godina dvadesetog veka. Posle nekoliko promena postava, 
bend je počeo da prodaje seriju platininastih i zlatnih albuma. Ovo uključuje i 
albume The Number of the Beast iz 1982., Piece of Mind iz 1983, Powerslave iz 1984, 
video album Live After Death iz 1985, Somewhere in Time iz 1986, i Seventh Son of a 
Seventh Son iz 1988. koji su u SAD dobili platinasti tiraž. Bend je trenutno u procesu 
oživljavanja popularnosti, sa njihovim albumom A Matter of Life and Death iz 2006. koji 
je dostigao deveto mesto na Billboard 200 listi i četvrto mesto na listi UK-a. Njihov 
najnoviji album The Final Frontier je izdat širom sveta 16. i 17. avgusta 2010. godine, 
dostignuvši prvo mesto u 40 različitih zemalja i dobivši uglavnom pozitivne kritike. 
Druga pesma toga albuma „El Dorado“ pobedila je u kategoriji Najbolja metal izvedba na 
53. dodeli Gremi nagrada. a
